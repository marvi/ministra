
## Fynd vid CVE-varningen på spring-boot-testcontainers

**En egen pinning drog in en sårbar transitiv.**
IDE:n varnade för `commons-compress 1.24.0` (CVE-2024-25710, CVE-2024-26308) via
`spring-boot-testcontainers`. Orsaken var inte Boot utan en rad jag lagt in tidigt:
`<testcontainers.version>1.20.4</testcontainers.version>`. Spring Boot 4.0.8 hanterar
Testcontainers 2.0.5 via `testcontainers-bom`; pinningen kopplade loss oss från den
kurerade uppsättningen och låste fast den gamla linjen. Borttagen — nu löses 2.0.5 och
`commons-compress 1.28.0` ut av sig själva.

Två följdändringar: modulen heter `testcontainers-postgresql` i 2.x, inte `postgresql`,
och `org.testcontainers:junit-jupiter` var död vikt sedan `PostgresTest` slutade använda
`@Testcontainers` — borttagen.

**Och den gamla klassen är deprecated.** 2.x har flyttat containerklasserna till
modulegna paket: `org.testcontainers.containers.PostgreSQLContainer` är kvar med sin
gamla generiska `<SELF>`-typ men markerad deprecated, medan ersättaren
`org.testcontainers.postgresql.PostgreSQLContainer` är **icke-generisk**. Bytet var ett
paket och borttagning av `<?>` och diamanten i `PostgresTest` — en diamant på en
icke-generisk klass kompilerar inte. Läst ur jaren med `javap`, inte gissat.

Lärdomen: **pinna inte versioner som Boots BOM redan hanterar.** Ett versionsöverdrag av
det slaget ska vara ett medvetet beslut med ett skäl i decisions.md, inte en rad som
följde med från en mall.

## Triage av IDE-inspektioner (IntelliJ)

En omgång varningar från IntelliJ delades i tre högar. Skrivs ned så att nästa session
inte "rättar" det som inte är fel.

**Verkliga, och rättade:**

- `Availability.label()` var oanvänd — mallen hade "Kan", "Om det behövs" och "Kan inte"
  hårdkodade på sex ställen, trots att enumens javadoc sa att översättningen hör hemma i
  enumen. Exakt den drift enumen skulle förhindra. Nu går alla sex via `label()`.
- `NoIndexFilter`: "not annotated parameter overrides @NullMarked parameter". Spring 7 är
  JSpecify-märkt; våra paket var det inte. Löst vid roten: `@NullMarked` i varje
  `package-info.java` och `@Nullable` där det är sant. Jspecify 1.0.1 följer med Spring.
- `var` i `delete-confirm.js` → `const`.

**IDE:n har fel — rör inte:**

- *"Could not autowire JavaMailSender"* — beanen autokonfigureras av
  `spring-boot-starter-mail` när `spring.mail.host` är satt. Kontexttestet autowirar
  `OutboxSender` och går grönt. Saknas hosten i produktion faller appen vid start, vilket
  är rätt: outboxen är meningslös utan mejl.
- *"Cannot resolve MVC view 'days' / 'poll' / …"* — IDE:n letar efter Thymeleaf/JSP och
  känner inte jte. Mallarna förkompileras av `jte-maven-plugin` och renderas i
  `PollControllerTest`.
- *"Field can be local variable"* på `createdAt`, `nameKey`, `submittedAt`, `notifiedAt`
  — de är kolumner. Java läser dem inte, men JPQL gör det (`r.notifiedAt is null`,
  `order by p.submittedAt`, `existsByPollAndNameKey`). Görs de lokala försvinner värdet
  ur databasen. `Poll.createdAt` läses av ingenting alls — den är en revisionskolumn för
  `psql`, och den får kosta ett fält.
- *"Field may be final" / "declaration can have final modifier"* på entitetsfält —
  Hibernate sätter fält via reflektion och proxar entiteter; `final` bryter det.
- *"Method always returns the same value"* på handler-metoder som returnerar vynamn —
  det är så Spring MVC ser ut.
- *"Collection 'participants' updated but never queried"* — sant, och nödvändigt: fältet
  finns för att kaskaden ska fungera i JPA. Javadoc på fältet förklarar det.

Regel: en inspektion på en JPA-entitet eller en Spring-handler ska förstås innan den
följs. Verktyget ser Java; det ser inte reflektionen under.
